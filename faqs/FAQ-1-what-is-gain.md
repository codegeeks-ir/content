---
id : 1
question: "فایده فعالیت تو انجمن چیه؟"
categories: "انجمن"
layout: post
---
# فایده فعالیت تو انجمن چیه؟

اگه از خودت میپرسی اصلا فعالیت تو انجمن به چه دردی میخوره، این سوال برای ما هم پیش اومده بود. درست اولین باری که برای فعالیت در انجمن کنجکاو بودیم.  

## مهارت کار تیمی 

هیچی مهم تر از این نیست که وقتی وارد یه محیط کاری جدید میشی یا تصمیم میگیری پروژه ای رو با یکسری آدم جدید که تا حالا ندیدی پیش ببری، بدونی چجوری نظر خودت رو بگی و چجوری نظرات بقیه رو بشنوی؛ چی باعث میشه که یه تیم از یه گاراژ کوچیک تبدیل بشه به یک کمپانی بزرگ ؟ قطعا دانش کافی نیست وگرنه تا دلت بخواد آدم با دانش هست کیه که بشه استیو جابز ؟ اونیکه بتونه یه تیم خوب رو تشکیل بده !
کار تیمی مهارته، کلاس خاصی براش وجود نداره و باید تجربه کنی تا یاد بگیری. چی بهتر از انجمن علمی و کجا بهتر از گیت هاب برای برنامه نویسی تیمی؟ اصلا انجمن علمی برای همین چیزا تشکیل میشه دیگه...

## رشد فردی

گذشت اون دوران که هرکی فوت کوزه گری رو نگه میداشت تا به نوه نتیجه خودش بده؛ اصلا کدوم برنامه نویسی بوده که فوت کوزه گری رو تو استک اور فلو پیدا نکنه؟ اگه فکر میکنی از بقیه عقب افتادی باید بگم که نگران نباش، اینجا همه چی پیدا میشه از منابع درسی استادهای دانشگاه گرفته تا تمرینات و پروژه های همراهان انجمن؛ خوندن کد مربوط به پروژه های دوستان باعث میشه تا آروم آروم آماده ی مشارکت تو پروژه های بزرگتر بشی. اینها همه و همه بهت کمک میکنن که رشد کنی و بتونی به اونجایی که دوست داری برسی. 

## کمک به بقیه افراد

تو فکر کن یه پروژه ساده شاید بتونه یه درس بزرگ باشه برای یه نفر دیگه؛ بهتره ترس رو بذاری کنار و وارد میدون بشی تا بعدا یه روزی نسل بعدی از تجربه های تو استفاده کنه و همینجوری این زنجیره ادامه داشته باشه.

## اگه الان نه پس کی؟

شاید تو هم مثل ما از شرایط ناراضی باشی اما دو راه جلوی پات وجود داره؛ میتونی تو مسیری که هستی درجا بزنی و غر بزنی به جون این و اون که نمیشه و نمیتونم و تقصیر باد و زمین کجه یا راه دوم رو انتخاب کنی ، نمیگیم این راه مستقیم میبره تورو به سمت هدف، نمیگیم که قراره تو این راه شکست نخوری، اتفاقا راه سخته بالا پایین هم زیاد داره اما کنار هم میتونیم از پسش بربیام، گاهی وقتا دیدن یه هم مسیر تو یک جاده طولانی میتونه دلگرم کننده باشه 😊 "
